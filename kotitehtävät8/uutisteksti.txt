Britannian sotilastiedustelu kommentoi Twitter-katsauksessaan Ukrainan erikoisjoukkojen pari viikkoa sitten julkaisemaa videota, jossa tuhotaan ZOOPARK-1M-vastatykistötutka Donetskin alueella.

Vastatykistötutka on nimensä mukaisesti laite, joka auttaa paikantamaan ja iskemään vastustajan tykistöön. Brittien mukaan Ukrainan invaasion molemmat osapuolet ovat kautta sodan pyrkineet neutralisoimaan vastustajan vastatykistötutkakalustoa. Niitä on määrällisesti suhteellisen vähän, mutta niiden suorituskyky on hyvin merkityksellinen.